<h3>Uso di GitHub</h3>
<p>Capita spesso di prelevare i sorgenti da GitHub, eseguire patch locali che a volte possono essere inviate upstream.</p>
<p>Quindi normalmente si procede in questo modo:</p>
<ol>
<li>clone del repository dello sviluppatore (upstream)</li>
<li>modifiche locali</li>
<li>inclusione in un progetto locale o altro</li>
</ol>
<div>Se dobbiamo tenere traccia delle modifiche locali per lo sviluppo YetOpen conviene come prima cosa creare il repository sul server git YetOpen, quindi procediamo con:</div>
<div><ol>
<li>eseguiamo il fork su github del progetto;</li>
<li>eseguiamo un clone locale del nostro fork<br />
<pre class="brush: bash;fontsize: 100; first-line: 1; ">git pull git@github.com:maxxer/zcs-php.git zcs-php</pre>
</li>
<li>entriamo nel nostro repo locale e facciamo in modo che il nostro <em>origin</em> sia YetOpen, creando un remote <em>github</em> per il nostro fork online che useremo per l&#39;invio di eventuali patch<br />
<pre>git remote rename origin github 
git remote add origin git+ssh://gitosis@mail.ufficyo.com/zcs-php.git 
git push origin master</pre>
</li>
<li>aggiungiamo in fine un remote per tracciare le modifiche upstream del progetto origiale, che ci servirà per fare il merge degli aggiornamenti<br />
<pre>git remote add upstream https://github.com/libersoft/zcs-php.git
git fetch upstream</pre>
</li>
</ol></div>
<div>In questo modo abbiamo due remotes che sono identici (github e origin), in più quello dello sviluppatore.</div>
<div>Se ci sono commit upstream e li vogliamo riportare nel nostro fork (quindi sia github che origin) dobbiamo eseguire</div>
<div>
<pre>git fetch upstream
git merge upstream/master</pre>
</div>
<div>Se volessimo inviare una singola patch upstream, quindi non tutto il fork, dobbiamo creare un branch da upstream, eseguire il cherry-pick di quello che ci interessa ed inviare una pull request da github:</div>
<div>
<pre class="brush: bash;fontsize: 100; first-line: 1; ">git checkout -b nuovafeature upstream/master
git cherry-pick sha1
git push github nuovafeature</pre>
</div>
<div>Dove <em>nuovafeature</em> è il nome del branch che vogliamo creare su github, sha1 è il commit che vogliamo inviare upstream (possono essere più di uno ovviamente), quindi inviamo a github la modifica. Fatto questo ci portiamo su github.com per eseguire la pull request del branch <em>nuovafeature</em>.</div>
<div>Quando la feature è stata inclusa upstream possiamo cancellare il nostro branch locale e quello su github con i comandi:</div>
<div>
<pre class="brush: bash;fontsize: 100; first-line: 1; ">git branch -d nuovafeature
git push github :nuovafeature</pre>
</div>
<div>Rif: <a href="http://stackoverflow.com/questions/5256021/submitting-github-pull-request-for-only-latest-commit">stackoverflow</a>, <a href="http://kurogo.org/guide/github.html">kurogo</a></div>