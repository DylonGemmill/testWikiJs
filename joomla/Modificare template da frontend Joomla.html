<p>Le prime versioni di Joomla includevano un modulo di default che forniva questa funzionalità. Ora, invece, occorre installare un&#39;estensione esterna.</p>
<p>Ne esistono di diversi tipi:</p>
<ul>
<li><a href="http://www.joomler.net/download/139-joomla16-module/965-template-selector-171-for-joomla17-released.html">http://www.joomler.net/download/139-joomla16-module/965-template-selector-171-for-joomla17-released.html</a></li>
<li><a href="http://www.joomlacsszengarden.com/demo/index.php?option=com_remository&amp;Itemid=7&amp;func=select&amp;id=16">http://www.joomlacsszengarden.com/demo/index.php?option=com_remository&amp;Itemid=7&amp;func=select&amp;id=16</a></li>
</ul>
<p>Io ho provato il primo, ma anche il secondo dev&#39;essere simile... entrambi sembrano supportare le ultime versioni di Joomla (2.5).</p>
<p>Ognuna delle due estensioni è composta da un plugin ed un modulo. Dopo l&#39;installazione, quindi, andare nella gestione plugin (Estensioni &gt; Gestione plugin) ed assicurarsi che il plugin relativo (System - Template Selector) sia abilitato, pena il mancato funzionamento del modulo.</p>
<p>Pubblicare quindi il modulo corrispondente in una posizione a piacere. L&#39;estensione crea già un modulo di nome <em>mod_template_selector </em>che risulta però non pubblicato e senza posizione. Modificare il modulo in questione inserendo la posizione, selezionando i temi da visualizzare in elenco per la scelta (io li seleziono sempre tutti, sezione <em>Opzioni di base</em> sulla destra) e modificando lo stato del modulo in <em>Pubblicato</em>.</p>
<p>Assicurarsi che il modulo sia pubblicato sulle pagine che ci interessano (di default non è pubblicato su nessuna pagina).</p>
<p> </p>
<p>Fare particolare attenzione alle posizioni dei vari template. Se infatti un template non presenta la posizione in cui è stato pubblicato il modulo, non sarà possibile cambiare nuovamente template dal frontend.</p>