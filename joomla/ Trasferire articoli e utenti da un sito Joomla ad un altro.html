<div id="jwd_content">
<table class="contentpaneopen">
<tbody>
<tr>
<td valign="top">
<p>Un&#39;operazione che potrebbe essere necessaria quando si effettua il restyling di un sito web joomla è quella di trasferire gli articoli e gli utenti dal vecchio al nuovo sito Requisito fondamentale è che i due siti siano stati realizzati con la stessa versione di Joomla (es. 1.5.x).</p>
<br />
<p class="alert">Quanto sotto descritto presupppone che sappiate usare la web application phpMyAdmin e abbiate nozione di database MySQL. Non mi assumo nessuna responsabilità in caso di perdita di dati a seguito dell&#39;errata esecuzione di operazioni sul database.</p>
<h2>Esportazione delle tabelle</h2>
<p>Accedere al database del sito di origine utilizzando la web application phpMyAdmin che la maggior parte degli hosting provider rendono disponibile ai propri clienti.</p>
<p><a class="jcepopup" href="http://www.maidirejoomla.it/images/stories/tutorials/phpmyadmin_esp_1.jpg"><span class="jcemediabox-zoom-span" title="phpmyadmin_1"><img src="http://www.maidirejoomla.it/images/stories/tutorials/tn_phpmyadmin_esp_1.jpg" alt="phpmyadmin_1" width="579" height="291" /></span></a></p>
<p>Nella porzione sinistra della pagina dovrebbe essere presente l&#39;elenco delle tabelle del database, se ciò non fosse dovrete selezionare (sempre nella parte sinistra della pagina) il database da cui esportare i dati.</p>
<p>Una volta selezionato il database cliccate sul link Esporta (in alto a destra) per passare alla pagina di esportazione dei dati.<br /><span class="info">L&#39;esportazione di un database MySQL consiste nel creare un file di testo contenente sia le istruzioni per creare le tabelle stesse su un altro database sia quelle per riempirle con i dati.</span></p>
<p>Nella pagina di esportazione, sezione Esporta, selezionate solo le tabelle che volete esportare. Per farlo tenete premuto il pulsante CRTL sulla tastiera e scorrete la lista delle tabelle cliccando su quelle che vi interessano.</p>
<p><a class="jcepopup" href="http://www.maidirejoomla.it/images/stories/tutorials/phpmyadmin_esp_2.jpg"><span class="jcemediabox-zoom-span" title="phpmyadmin_2"><img src="http://www.maidirejoomla.it/images/stories/tutorials/tn_phpmyadmin_esp_2.jpg" alt="phpmyadmin_2" width="603" height="494" /></span></a></p>
<p>Per i contenuti le tabelle da esportare sono le seguenti:</p>
<p>jos_categories</p>
<p>jos_sections</p>
<p>jos_content</p>
<p>jos_content_frontpage (opzionale)</p>
<p>jos_content_rating (opzionale)</p>
<p>La tabelle jos_content_frontpage contiene gli id degli articoli pubblicati in homepage mentre la tabella jos_content_rating contiene i voti sugli articoli dati dai visitatori. Se non vi interessano i dati contenuti in queste tabelle potete anche ignorarle</p>
<p>Per la migrazione degli utenti le tabelle sono le seguenti:</p>
<p>jos_users</p>
<p>jos_core_acl_aro</p>
<p>jos_core_acl_aro_groups</p>
<p>jos_core_acl_aro_map</p>
<p>jos_core_acl_aro_sections</p>
<p>jos_core_acl_groups_aro_map</p>
<p> </p>
<p>Se non desiderate trasferire gli utenti non sarà necessario esportare le tabelle contenenti gli utenti (sembra scontato ma...)Non è necessario esportare quelle tabelle che dovessero risultare vuote (è una ovvietà ma... ;D)</p>
<p>Nella sezione Struttura selezionate le opzioni "Aggiungi DROP TABLE" e "Aggiungi IF NOT EXISTS", in questo modo, quando effettuerete l&#39;importazione dei dati nel database di destinazione, le tabelle già presenti verranno cancellate, ricreate e riempite con i contenuti originali.</p>
<p>Assicuratevi che nella sezione Dati siano spuntate le opzioni per l&#39;inserimento completo ed esteso dei dati, spuntate la casella Salva con nome... e cliccate sul pulsante Esegui; vi verrò chiesto di salvare un file che porta il nome del database di origine ed estensione .sql</p>
<h2>Importazione delle tabelle</h2>
<p>A questo punto accedete al database di destinazione usando sempre la web application phpMyAdmin, selezionate il database in cui importare i dati, cliccate sul link Importa (in alto a destra nella pagina), selezionate il file .sql esportato in precedenza e cliccate sul pulsante Esegui.</p>
<p class="alert">Attenzione! importando la tabella jos_users si perderanno gli l&#39;account utente già presenti che verranno sostituiti da quelli del sito di origine.</p>
<div> </div>
</td>
</tr>
</tbody>
</table>
<span class="article_separator"> </span></div>
<div id="jwd_usersmodulescover"> </div>