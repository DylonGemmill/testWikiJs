<h2>Installazione</h2>
<p>Questa guida consente di installare Ubuntu Server con accesso ssh.</p>
<p> </p>
<p>Scaricare il CD di installazione di Ubuntu Server amd64 da questo link:</p>
<p><a href="http://www.ubuntu.com/download/server">http://www.ubuntu.com/download/server</a></p>
<p> </p>
<p>Il programma di installazione tenta di configurare la rete usando DHCP. Se non dovesse funzionare richiederà i parametri. </p>
<p> </p>
<p>Quindi avviare il sistema dove andremo ad insallare la macchina da CD. Appare la schermata di selezione della lingua, scegliere Italiano e quindi premere invio per pocedere con la voce evidenziata <strong>Installa Ubuntu Server</strong>.</p>
<p>Se presentato ignorare l&#39;avviso riguardo alla lingua non completa premendo <strong>Si</strong> per continuare.</p>
<p>Selezionare <strong>Italia</strong>, quindi <strong>No</strong> per selezionare manualmente la disposizione della tastiera, e premere invio sulle risposte predefinite (sempre <strong>Italia</strong>).</p>
<ul>
<li><strong>Nome host</strong>: fornire il nome che daremo al sistema;</li>
<li><strong>Creazione nuovo utente</strong>: se non si hanno necessità particolari usare <strong>utente</strong> come nome del nuovo utente;</li>
<li><strong>Nome utente</strong>: lasciare quanto proposto;</li>
<li><strong>Password</strong>: se non si hanno necessità differenti, usare temporaneamente <strong>password</strong>. L&#39;utente verrà poi aggiornato o cancellato; confermare la stessa password nella schermata successiva;</li>
<li><strong>Cifrare la directory personale</strong>: <strong>no</strong>;</li>
<li><strong>Fuso orario / Time zone</strong>: dovrebbe essere proposto <strong>Europe/Rome</strong>, confermare con <strong>Si</strong>;</li>
<li><strong>Partizionamento dei dischi</strong>: se è stato richiesto un partizionamento dedicato seguire i passaggi del paragrafo sotto, altrimenti selezionare <strong>Partizionamento guidato usando l&#39;intero disco con LVM</strong>; <strong>selezionare il disco dove installare </strong>e<strong> confermare </strong>le modifiche selezionando<strong> Si</strong>;</li>
<li><strong>Configurazione di APT</strong>: lasciare vuote le informazioni riguardanti il <strong>proxy</strong>, se non richiesto altrimenti;</li>
<li><strong>Aggiornamenti automatici</strong>: selezionare <strong>nessun aggiornamento automatico</strong>;</li>
<li>Selezione del software: abilitare la spunta su <strong>OpenSSH server</strong> (spostandosi con le frecce della tastiera e premendo <em>spazio</em> sulla riga), quindi premere <strong>Tab</strong> ed <em>Invio</em> su <strong>Continua</strong>;</li>
<li><strong>Installazione boot loader GRUB</strong>: selezionare <strong>Si</strong> per installare Grub nel master boot record;</li>
<li>premere infine <strong>Continua</strong> per riavviare il sistema appena installato.</li>
</ul>
<h2>Partizionamento</h2>
<p>Selezionare il partizionamento <strong>manuale</strong>; selezionare il disco se viene richiesto, poi dovrebbe comparire una schermata simile a questa:</p>
<p><img src="https://mail.ufficyo.com/kb/images/part001.png" alt="" width="800" height="392" /></p>
<p> </p>
<p>Normalmente si configura una partizione primaria, della dimensione del sistema base, quindi una partizione secondaria con lo spazio restante, questo perché la secondaria è un <em>contenitore</em> in grado di ospitare diverse partizioni. Quindi selezionare come tipo <em>Primaria</em> solo per la prima, e <em>Logica </em>per tutte le altre.</p>
<p> </p>
<p>Usando le frecce da tastiera posizionarsi sulla riga di <strong>SPAZIO LIBERO</strong> del disco come qui di seguito</p>
<p><img src="https://mail.ufficyo.com/kb/images/part002.png" alt="" width="800" height="391" /></p>
<p>Quindi premere <strong>Creare una nuova partizione</strong>, dare la dimensione dello spazio (ad esempio 3G per dare 3 GBytes), come tipo <em>Primaria</em> se la prima, altrimenti <em>Logica</em>, <strong>Inizio</strong>. Comparirà quindi la schermata con le opzioni per la partizione.</p>
<ul>
<li><strong>Usare come</strong>: lasciare <strong>Ext4</strong> per le partizioni dati, altrimenti impostare <strong>swap</strong>;</li>
<li><strong>Punto di mount</strong>: per le partizioni dati impostare come richiesto;</li>
<li><strong>Flag avviabile</strong>: impostare ad <strong>attivo</strong> se il punto di mount è <strong>/</strong>.</li>
</ul>
<div>Alla fine posizionarsi sull&#39;ultima voce <strong>Impostazione della partizione completata</strong>, e procedere con la preparazione delle partizioni seguenti.</div>
<div>Al termine selezionare <strong>Terminare il partizionamento e scrivere le modifiche sul disco</strong>, quindi alla schermata successiva rivedere la configurazione e confermare le modifiche selezionando <strong>Si</strong>.</div>