<p>Restic è un software di backup molto veloce ed efficiente. Rispetto a Duplicity consente di conservare più a lungo i backup mantenendo basso lo spazio occupato. I file remoti sono comune cifrati con una password e sono quindi archiviabili in sicurezza anche su servizi remoti Amazon S3 (che non vanno comunque resi pubblici).</p>
<p><span style="background-color: #ffff99;"><strong>Al termine della configurazione memorizzare il contenuto di restic.cfg in una nota di Bitwarden con nome <em>nomeserver restic.cfg</em>.</strong> </span></p>
<h2>Installazione</h2>
<p>Scaricare <a href="https://github.com/restic/restic/releases/latest">da GitHub</a> l&#39;ultima versione del file <em>linux_amd64</em> e copiare il file estratto in <em>/usr/bin</em>. Prendendo l&#39;url del file si può fare</p>
<pre class="language-markup"><code>wget -q https://github.com/restic/restic/releases/download/v0.9.5/restic_0.9.5_linux_amd64.bz2 -O - | bunzip2 &gt; /usr/bin/restic
chmod +x /usr/bin/restic</code></pre>
<p>Copiare poi il file restic_backup.sh da <a href="https://code.ufficyo.com/YetOpen/youtils/blob/master/serverutils/restic_backup.sh">youtils</a> in <em>/dati/yetopen/bin</em> sul server.</p>
<h2>Configurazione</h2>
<p>Creare il file <em>/dati/yetopen/bin/restic.cfg</em> con i parametri del backup, modificando il parametro <em>SNAPSHOT_TITLE</em> con qualcosa di rappresentativo per il server, <em>RESTIC_PASSWORD</em> e se necessario modificare le politiche di conservazione dei salvataggi:</p>
<pre class="language-markup"><code># Path separati da spazio
export BACKUP_PATHS="/dati /etc /root"
export RETENTION_POLICY="--keep-daily=31 --keep-monthly=12 --keep-weekly=6 --keep-within 7d"
export SNAPSHOT_TITLE="NOME_SERVER"
export RESTIC_PASSWORD=PASSWORD_REPOSITORY
#export BACKUP_EXCLUDES="--exclude=/dati/zimbra --exclude=.cestino"
</code></pre>
<p><strong>Attenzione</strong>: i backup sono cifrati usando la password, sopra, quindi senza di essa è impossibile decodificarli!</p>
<p>Ora dobbiamo definire la <strong>destinazione</strong> dei backup. Sotto sono elencate quelle più comuni, per vedere l&#39;elenco completo visitare <a href="https://restic.readthedocs.io/en/latest/030_preparing_a_new_repo.html#">la guida di Restic</a>.<br />Da notare che in caso di salvataggio remoto è possibile usare lo stesso repository per diversi server, quello che fa fede per il ripristino è la password.</p>
<h3>Backup su disco locale (o montato con autofs)</h3>
<p>Aggiungere in restic.cfg il path dove fare il salvataggio:</p>
<pre class="language-markup"><code>export RESTIC_REPOSITORY=/backup-restic</code></pre>
<p> </p>
<h3>Backup via SFTP (ssh)</h3>
<p>L&#39;host deve essere definito in ~/.ssh/config e l&#39;accesso va fatto senza password (chiave ssh). Ad esempio aggiungere nel file di config di ssh:</p>
<pre class="language-markup"><code>Host server-remoto
    User resticbackup
    Port 30022</code></pre>
<p>e in restic.cfg:</p>
<pre class="language-markup"><code>export RESTIC_REPOSITORY=sftp:server-remoto:/backup/restic</code></pre>
<h3>Backup su Amazon S3</h3>
<p>Aggiungere in restic.cfg questi parametri, modificando secondo i dati del repository:</p>
<pre class="language-markup"><code>export AWS_ACCESS_KEY_ID=
export AWS_SECRET_ACCESS_KEY=
export RESTIC_REPOSITORY=s3:s3.amazonaws.com/NOME-BUCKET
</code></pre>
<p>In caso di un server YetOpen usare il repository della nota <em>Repository Restic YetOpen su Amazon S3</em> su bitwarden.</p>
<p>Per la creazione di bucket e credenziali vedere <a href="https://restic.readthedocs.io/en/latest/080_examples.html">la guida</a>.</p>
<h2>Eseguire e schedulare i backup</h2>
<p>Come prima cosa è necessario inizializzare il repository con il comando:</p>
<pre class="language-markup"><code>/dati/yetopen/bin/restic_backup.sh -c /dati/yetopen/bin/restic.cfg init</code></pre>
<p>Quindi si può lanciare il primo backup, che sarà più lungo perché deve trasferire tutti i dati:</p>
<p> </p>
<p>È ora possibile schedulare giornalmente i backup aggiungendo in cron:</p>
<pre class="language-markup"><code>20 13,20 * * *	root	/dati/yetopen/bin/restic_backup.sh -c /dati/yetopen/bin/restic.cfg backup
20 04 * * *     root	/dati/yetopen/bin/restic_backup.sh -c /dati/yetopen/bin/restic.cfg purge</code></pre>
<p>Il secondo comando (purge) si occupa di eliminare i backup che non rientrano nella <em>retention policy</em> definita nella configurazione. Attenzione perché va eseguito solo su un host per repository. La pulizia verrà fatta per la policy configurata per ogni host del repository.</p>
<h2>Elenco backup</h2>
<pre class="language-markup"><code>/dati/yetopen/bin/restic_backup.sh -c /dati/yetopen/bin/restic.cfg list</code></pre>
<p>Questo comando elenca tutti i backup eseguiti (snapshot) con l&#39;hash corrispondente.</p>
<p>Per elencare tutti gli snapshot disponibili per un host</p>
<pre class="language-markup"><code>restic snapshots --host apps.ufficyo.com</code></pre>
<h2>Visualizzare il contenuto di un backup</h2>
<p>Non c&#39;è un&#39;azione nativa nello script, quindi eseguire:</p>
<pre class="language-markup"><code>source /dati/yetopen/bin/restic.cfg
restic ls SNAPSHOT</code></pre>
<p>sostituendo <em>SNAPSHOT</em> con l&#39;hash ottenuto dal <em>list</em> sopra. È possibile usare la parola <em>latest</em> per indicare l&#39;ultimo snapshot.</p>
<p>Se si sta accedendo al repository da un host diverso da quello dove sono stati eseguiti i backup si può usare il parametro <em>--host</em>, oppure <em>--path</em> per il percorso del backup sul repo.</p>
<h2>Ripristino da un backup</h2>
<p>Al momento lo script non implementa un&#39;azione di ripristino, quindi va importato il file di config ed eseguito restic nativamente.</p>
<pre class="language-markup"><code>source /dati/yetopen/bin/restic.cfg
</code></pre>
<p>Per ripristinare tutti i dati di uno snapshot:</p>
<pre class="language-markup"><code>restic restore SNAPSHOT --target=/tmp/ripristino</code></pre>
<h3>Mount di uno snapshot</h3>
<p>È necessario il pacchetto  <em>fuse</em>.</p>
<p>Invece che ripristinare in locale è possibile montare una snapshot come fosse locale.</p>
<pre class="language-markup"><code>mkdir /tmp/restic-backup
restic mount /tmp/restic-backup
</code></pre>
<p>Nel percorso montato si vedrà <span style="text-decoration: underline;">tutto il repository</span>, diviso per hosts, tags e snapshot.</p>
<p> </p>
<h2>Cancellazione backup</h2>
<p>Se si vuole cancellare il backup ad esempio di un singolo host bisogna prima eliminare tutti gli snapshot tranne uno e poi cancellare il singolo. L&#39;operazione può richiedere <span style="text-decoration: underline;">molto</span> tempo.</p>
<p>Elencare tutti gli snapshot dell&#39;host da eliminare con il comando:</p>
<pre class="language-markup"><code>restic snapshots --host=apps.ufficyo.com</code></pre>
<p>lanciare la prima eliminazione di tutti i backup tranne l&#39;ultimo e poi del singolo. L&#39;opzione <em>--dry-run</em> serve a fare una simulazione, da togliere per lanciare la cancellazione effettiva:</p>
<pre class="language-markup"><code>restic forget --dry-run --host=apps.ufficyo.com --keep-last 1 --prune
restic forget --dry-run --prune HASH_ULTIMO_BACKUP</code></pre>
<p> </p>