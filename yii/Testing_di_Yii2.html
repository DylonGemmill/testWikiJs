<p>Codception ed i vari tool dovrebbero già essere installati di default. In ogni caso:</p>
<pre class="language-markup"><code>composer require --dev guzzlehttp/guzzle codeception/specify codeception/verify codeception/base yiisoft/yii2-faker</code></pre>
<p> </p>
<h1>Unit testing</h1>
<p>Gli <em>unit test</em> rappresentano la parte più bassa dei test, e servono a verificare che i metodi implementati restituiscano sempre i valori attesi.</p>
<p>Generalmente si crea un test per ogni modello, ed al suo interno test per le singole funzioni. È importante che i test siano comprensibili, quindi meglio crearli con nomi anche <em>prolissi</em>, in modo che si capisca bene cosa stiamo andando a testare. Ad esempio <em>testDiLoginConUtenteValido</em>, <em>testDiLoginOmettendoIlCampoPassword</em> e così via. Tutti i metodi che implementano un test devono iniziare con<em> test</em>.</p>
<p>È molto importante effettuare anche dei test negativi, non solamente quelli positivi: ad esempio verificare che passando un parametro non compatibile la funzione torni un&#39;eccezione.</p>
<p>I test si basano sulle <a href="https://phpunit.de/manual/6.5/en/appendixes.assertions.html" target="_blank" rel="noopener"><em>Assertions</em></a>, ovvero dichiarazioni di quello che ci si aspetta. Tipicamente si usa <em>assertTrue</em>, oppure <em>assertEquals</em> e così via. Ogni chiamata accetta sempre un ultimo parametro che è il messaggio: è molto utile quindi va sempre compilato. Se scriviamo un messaggio dettagliato e significativo sarà più semplice per una persona esterna capire l&#39;errore e cosa ci si aspetta.</p>
<p>Per generare un test</p>
<pre class="language-markup"><code>vendor/bin/codecept generate:test unit LezioneTest</code></pre>
<p>Verrà creato il file <em>tests/unit/LezioneTest.php</em> che eredita da <em>\Codeception\Test\Unit</em>.</p>
<p> </p>
<pre class="language-markup"><code>    public function testFindUserById()
    {
        $user = Utente::findIdentity(1);
        $this-&gt;assertNotNull($user, "L&#39;utente con ID 1 dovrebbe esistere");
        $this-&gt;assertEquals($user-&gt;username, &#39;support@yetopen.it&#39;, "L&#39;indirizzo email dell&#39;utente ID 1 dovrebbe essere support@yetopen.it");

        $this-&gt;assertNull(Utente::findIdentity(999), "Non si dovrebbe trovare l&#39;utente con ID 999");
    }
</code></pre>
<p>È possibile eseguire più volte lo stesso test con valori diversi usando i <em>data provider</em>: definiamo un array di valori e li passiamo alla funzione. Ad esempio nella funzione sopra se separiamo il test negativo per l&#39;utente 999 e lo facciamo su diversi valori, come ad esempio -1, null, 999, modifichiamo la funzione per ricevere un parametro e dichiariamo il dataprovider nei phpdoc:</p>
<pre class="language-markup"><code>    /**
     * @dataProvider idUtentiNonEsistenti
     */
    public function testRicercaUtenteNonEsistente($id)
    {
        $this-&gt;assertNull(Utente::findIdentity($id), "Non si dovrebbe trovare l&#39;utente con ID &lt;{$id}&gt;");
    }

    public function idUtentiNonEsistenti()
    {
        return [[-1], [999], [null]];
    }</code></pre>
<p> </p>
<h2>Fixture</h2>
<p>Le <em>fixture </em>sono un modo un po&#39; più organizzato e consistente dei <em>dataprovider</em> sopra: sono dei dati confezionati appositamente per i test, che consentono di avere informazioni predeterminate da testare.</p>
<p> </p>
<p>Faker è un componente che consente di generare delle fixture da dati casuali secondo delle regole. L&#39;implementazione di Yii2 è <a href="https://github.com/yiisoft/yii2-faker" target="_blank" rel="noopener">yii2-faker</a>, e per utilizzarla (da testyii solamente) modificare config/test_console.php aggiungendo:</p>
<pre class="language-markup"><code>    &#39;controllerMap&#39; =&gt; [
        &#39;fixture&#39; =&gt; [
            &#39;class&#39; =&gt; yii\faker\FixtureController::class,
        ],
    ],</code></pre>
<p> </p>
<h2>Gitlab Runner</h2>
<p>È il sistema che gestisce le build di prova e compilazione. Viene installato su un server (tipicamente diverso da Gitlab, ma con Docker anche sulla stessa macchina), ma può essere installato anche sui client per testare il file di build o effettuare le attività pianificate.</p>
<p>Per installare vedere la <a href="https://docs.gitlab.com/runner/install/">guida</a>.</p>
<h3>Installazione su Linux</h3>
<pre class="language-markup"><code>sudo wget -O /usr/local/bin/gitlab-runner https://gitlab-runner-downloads.s3.amazonaws.com/latest/binaries/gitlab-runner-linux-amd64
sudo chmod +x /usr/local/bin/gitlab-runner
curl -sSL https://get.docker.com/ | sh
sudo useradd --comment &#39;GitLab Runner&#39; --create-home gitlab-runner --shell /bin/bash
sudo gitlab-runner install --user=gitlab-runner --working-directory=/home/gitlab-runner
sudo gitlab-runner start
</code></pre>
<p>Effettuare ora la registrazione del runner su GL con questi comandi:</p>
<pre class="language-markup"><code>sudo gitlab-runner register</code></pre>
<p>I parametri:</p>
<ul>
<li>Installazione: <a href="https://code.ufficyo.com">https://code.ufficyo.com</a></li>
<li>Token: token di registrazione presente nell&#39;amministrazione &gt; Overview &gt; Runners</li>
<li>Executor: docker</li>
</ul>
<p>Per gli altri parametri vanno bene le informazioni predefinite.</p>
<p> </p>
<h3>Installazione su macOS</h3>
<pre class="language-markup"><code>sudo curl --output /usr/local/bin/gitlab-runner https://gitlab-runner-downloads.s3.amazonaws.com/latest/binaries/gitlab-runner-darwin-amd64
sudo chmod +x /usr/local/bin/gitlab-runner</code></pre>
<p>La registrazione avviene allo stesso modo della controparte Linux, con la differenza che il comando va lanciato senza <em>sudo</em>:</p>
<pre class="language-markup"><code>gitlab-runner register</code></pre>
<p>Dopo la registrazione è possibile installare il servizio ed eseguirlo. L&#39;installazione si può omettere se non si vuole riavviare automaticamente dopo il boot:</p>
<pre class="language-markup"><code>gitlab-runner install
gitlab-runner start</code></pre>
<p> </p>
<p> </p>