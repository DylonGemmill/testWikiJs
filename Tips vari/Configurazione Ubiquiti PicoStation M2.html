<p>Le antenne hanno come IP predefinito 192.168.1.20, e sono accessibili via web.</p>
<p>Utente e password predefiniti sono <strong>ubnt</strong> / <strong>ubnt</strong>. Al primo accesso chiederà di impostare la nazione (per le frequenze disponibili) e di accettare i termini di servizio.  </p>
<p>I primi passagig da fare:</p>
<ol>
<li>Impostare l&#39;accesso in rete nella sezione <em>Network</em>.</li>
<li>Verificare di avere l&#39;ultima versione firmware disponibile. Se l&#39;antenna è in rete si può fare un controllo dalla scheda <em>System</em>, altrimenti dalla <a href="https://www.ubnt.com/download/airmax-m/picostationm/picom2hp">sezione <em>download</em> del sito ubiquiti</a>.</li>
<li>Impostare il Timezone in <em>System &gt; Date settings</em> a <em>Central european time (+1)</em>.</li>
<li>Configurare NTP: Services &gt; NTP Client. Spuntare <em>Enable</em> e mettere come server <em>0.it.pool.ntp.org</em>.</li>
<li>Modificare la password (e opzionalmente l&#39;utente) in <em>System &gt; System Accounts</em>.</li>
<li>Cambiare il nome dell&#39;antenna in <em>System &gt; Device</em>. </li>
</ol>
<p>  </p>
<h2>Modalità Access Point</h2>
<p>Per operare in modalità <em>tradizionale</em>, quindi come un semplice access point, andare nella sezione <em>Wireless</em> e modificare i seguenti parametri:</p>
<ol>
<li>Wireless mode: <strong>Access point</strong></li>
<li>SSID: <em>nome della rete wifi</em></li>
<li>Channel width: <strong>20MHz</strong></li>
<li>Frequency: <strong>Auto</strong></li>
<li>Antenna gain: <strong>2dBi</strong></li>
<li>Output Power: <strong>18dBi</strong></li>
</ol>
<p>La potenza di emissione, in Italia, deve essere complessivamente 20dBi. La somma del guadagno dell&#39;antenna e della potenza di trasmissione non deve superare questo valore. Per l&#39;hardware standard i parametri sono questi, se si prende l&#39;antenna più potetente va modificato il primo e il secondo di conseguenza.</p>
<p>In ultimo, ma <span style="text-decoration: underline;">importantissimo</span>, andare nella prima sezione (quella con il logo <em>AirMax</em>) e <strong>disabilitare AirMax</strong>.</p>
<h2>Modalità WDS</h2>
<p>E&#39; la modalità che consente di portare internet ad una seconda antenna tramite la prima (ovvero senza connessione LAN sulla seconda antenna). Il WDS è fattibile anche con più di due dispositivi, ovviamente andando avanti la banda si riduce sempre di più.</p>
<p> </p>
<p>Per questa configurazione è <span style="text-decoration: underline;">indispensabile</span> che il canale wifi sia uguale su tutte le antenne, e che ogni antenna sia associata alla sua <em>vicina</em>. E&#39; importante che ogni antenna sia associata solo alla sua in prossimità, e non a quelle successive, e comunque che il tunnel sia a <em>senso unico</em>. Se abbiamo tre antenne A, B, C, A sarà collegata solo a B, B sarà collegata a B e C, C solo a B. Anche se C fosse vicino ad A non devono essere collegate. </p>
<p><em>La configurazione del WDS Ubiquiti prevede la possibilità di fare il link automatico delle antenne. E&#39; una configurazione mai provata, ma potrebbe valer la pena farlo alla prima occasione. (ndMaxxer)</em></p>
<p>Nella configurazione Wireless:</p>
<ol>
<li>Wireless mode: <strong>AP-Repeater</strong></li>
<li>Auto: <strong>deselezionato</strong></li>
<li>WDS Peers: <em>mac address della/e stazione/i più prossima/e</em></li>
<li>Channel Width: <strong>20MHz</strong></li>
<li>Frequency: <em>selezionare un canale, deve essere lo stesso per tutte</em></li>
</ol>
<p>Fare gli stessi passaggi per tutte le antenne, tenendo presente i mac address vicini. </p>
<p>Una volta connesse le antenne andando in <em>Main &gt; Stations</em> si dovrebbero vedere le antenne vicine. E i LED di segnale delle antenne dovrebbero essere in rosso, segnalando qunidi di essere connesse tra di loro. </p>
<p> </p>