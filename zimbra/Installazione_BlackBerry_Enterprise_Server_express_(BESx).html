<div>
<div>
<div>
<p>Questo documento &egrave; basato in gran parte sulla guida di installazione del connettore Zimbra per Blackberry, la cui ultima versione &egrave; sempre scaricabile da&nbsp;<a href="https://www.zimbra.com/downloads/zcb-downloads.html">zimbra.com</a>. Da tener presente che il connettore necessita di Outlook 2007 SP2!</p>
<p>Prima di cominciare assicurarsi che dal server Windows si possa raggiungere il server Zimbra, sia sulla porta 7071 che 443. Configurare inoltre Zimbra per essere in ascolto anche sulla porta https:</p>
<pre class="brush: bash;fontsize: 100; first-line: 1; ">zmtlsctl both&nbsp;<br />zmcontrol restart</pre>
<p>Prima di cominciare &egrave; consigliabile (ma non obbligatorio) creare un utente di tipo amministratore globale in Zimbra che funga da BES Admin. Avere questo utente separato consente di monitorare l&#39;utilizzo del BES.</p>
<p>Installare&nbsp;<strong>ExchangeCdo.exe</strong>, prelevandolo dal <a href="http://www.microsoft.com/downloads/en/details.aspx?FamilyID=2714320d-c997-4de1-986f-24f081725d36&amp;DisplayLang=en">sito Microsoft</a>&nbsp;(o qui allegato).</p>
<p>Deve esserci un controller di dominio per l&#39;installazione del BES, quindi se non esiste in rete, promuovere il server attuale eseguendo&nbsp;<strong>dcpromo</strong>&nbsp;e seguendo i passaggi consigliati.</p>
<p>Installare quindi&nbsp;<strong>Outlook</strong>, ed eseguire&nbsp;<strong>Windows update</strong>, assicurandosi di installare tutti gli&nbsp;<strong>aggiornamenti di Windows ed Outlook</strong>.</p>
<p><strong>Disabilitare Windows Update</strong>. Questo passaggio &egrave; fondamentale, in quanto il connettore andr&agrave; a sostituire delle DLL che se sovrascritte da qualche agiornamento potrebbero compromettere il funzionamento del sistema. Questo comportamento dovrebbe essere corretto nelle prossime versioni, ma per il momento &egrave; necessario.</p>
<p>Installare quindi il&nbsp;<strong>connettore Zimbra</strong>.</p>
<p>Creazione dei&nbsp;<strong>Profili</strong>: andare in&nbsp;<em>Pannello di controllo &gt; Posta elettronica</em>. Premere il pulsante&nbsp;<em>Mostra profili</em>&nbsp;e poi&nbsp;<em>Aggiungi</em>. Vanno creati due profili, con gli stessi parametri, ma nome diverso:&nbsp;<strong>BlackBerryServer_MailStoreProfile</strong>&nbsp;e&nbsp;<strong>BlackBerryServer</strong>.&nbsp;&nbsp;Quando compare il wizard di configurazione spuntare la checkbox in fondo per la configurazione manuale, quindi selezionare come tipo di server Zimbra, ed immettere i parametri:</p>
<ul>
<li>nome server:&nbsp;<strong>hostname:7071</strong></li>
<li>spuntare la checkbox per la connessione sicura</li>
<li>nome utente amministrativo (<em>besadmin@dominio.it</em>)</li>
<li>password dell&#39;account besadmin</li>
</ul>
<p>Nessuno dei profili deve essere impostato predefinito.</p>
<p>Aprire Outlook per verificare la connessione verso Zimbra. Prima con un profilo, e poi con l&#39;altro, aprire <em>Rubrica &gt; Opzioni</em>, impostare come predefinita la GAL, ed aggiungere nel riquadro la GAL. In futuro non aprire Outlook con il BES&nbsp;</p>
<p>Procedere ora con l&#39;installazione del&nbsp;<strong>BlackBerry Enterprise Server</strong>. Vanno bene quasi sempre le opzioni proposte, tranne in questi casi:</p>
<ul>
<li>LICENZA: inserire dei nominativi relativi all&#39;installazione</li>
<li>DATABASE: selezionare&nbsp;<strong>Crea un BlackBerry Configuration Database</strong></li>
<li>SQL SERVER: se non presente, installarlo</li>
<li>TIPO:&nbsp;selezionare&nbsp;<strong>BlackBerry Enterprise Server</strong></li>
<li>CONTROLLO DIPENDENZE: ignorare gli errori relativi a MDAC e MAPI</li>
<li>BlackBerry Enterprise Server:&nbsp;<em>Nome:</em>&nbsp;usare l&#39;hostname pubblico (<em>bes.dominio.it</em>)</li>
<li>IMPOSTAZIONI MAPI: lasciare vuoti i campi (che dovrebbero essere gi&agrave; compilati), e proseguire ignorando gli avvisi</li>
</ul>
<p>Al termine dell&#39;installazione verranno visualizzati gli indirizzi per la gestione, che dovranno essere accessibili dall&#39;esterno. Per la configurazione serve la <strong>WebConsole</strong>, che solitamente &egrave; accessibile all&#39;indirizzo:</p>
<p><strong>https://bes.dominio.it:3443/webconsole/login</strong></p>
<p>&nbsp;</p>
<p>Accedere alla console e creare un utente con password di attivazione.</p>
<p>Procedere quindi alla configurazione del dispositivo: sul telefono BlackBerry andare in <em>Opzioni &gt; Opzioni avanzate &gt; Attivazione aziendale (Enterprise activation)</em> e completare con i dati richiesti.</p>
<p>&nbsp;</p>
</div>
</div>
</div>