<h2>Ambiente di sviluppo</h2>
<p>Inizialmente, per avere un buon ambiente di sviluppo, bisognava scaricare l&#39;SDK di android dal sito ufficiale, installare Eclipse e configurarlo con dei plugin aggiuntivi per utilizzare l&#39;SDK desiderato. L&#39;SDK aveva un eseguibile di nome <em>android</em> che apriva una finestra dalla quale era possibile selezionare ed installare le varie parti dell&#39;SDK. Per aggiungere le parti necessarie ad Eclipse occorreva andare nella sua gestione dei plugin ed aggiungere un repository dal quale installare il software per la compatibilità con android.</p>
<p> </p>
<p>Ora scaricando dal sito l&#39;SDK, è presente anche un eclipse <em>standalone</em> già configurato, decisamente più comodo.</p>
<p> </p>
<p>Google mette anche a disposizione un pacchetto di nome <em>Android Studio</em>, composto dall&#39;SDK e da un IDE basato su IntelliJ IDEA customizzato apposta per l&#39;occasione. Un avviso sul sito spiega che l&#39;IDE non è ancora stabile (beta) quindi per evitare rogne consigliano di usare ancora Eclipse.</p>
<p> </p>
<h2>Aggiungere una libreria esterna ad Eclipse</h2>
<p>A volte può capitare di dover aggiungere una libreria esterna al nostro progetto android. Per prima cosa occorre scaricare il pacchetto JAR necessario. Successivamente occorre andare nella directory <em>lib</em> del nostro progetto, click destro, <em>Import</em> &gt; <em>General</em> &gt; <em>File System</em>, quindi <em>Browse</em> e selezionare la directory dove si trova il file JAR precedentemente scaricato. Eclipse mostrerà la lista dei contenuti nella cartella, selezionare il nostro JAR e cliccare su <em>Finish</em>.</p>
<p>Nel nostro caso è stata usata <em>ksoap2</em> (<a href="https://code.google.com/p/ksoap2-android/">https://code.google.com/p/ksoap2-android/</a>) per effettuare chiamate SOAP verso Feng Office.</p>
<p>fonte: <a href="http://stackoverflow.com/questions/3642928/adding-a-library-jar-to-an-eclipse-android-project">http://stackoverflow.com/questions/3642928/adding-a-library-jar-to-an-eclipse-android-project</a></p>
<p> </p>