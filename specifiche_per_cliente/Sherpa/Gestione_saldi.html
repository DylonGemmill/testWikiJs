<p>Per la gestione dei saldi andremo a creare delle categorie alle quali associare i prodotti in saldo per poi creare delle regole di calcolo sulla base di queste categorie.</p>
<p> </p>
<h2>Creazione delle categorie</h2>
<p>Creare la categoria principale andando in <em>VirtueMart</em> &gt; <em>Categorie di prodotti</em> &gt; <em>Nuovo</em>, inserire come nome <em>Saldi</em> ed assicurarsi che l&#39;opzione <em>Pubblicato</em> sia impostata a <em>Sì</em>. Andare quindi nella scheda <em>Immagini</em> e selezionare l&#39;immagine necessaria per la visualizzazione nella lista delle categorie. Aggiungere allo stesso modo eventuali sottocategorie (per esempio <em>Saldi 30%</em>, <em>Saldi 50%</em>, ecc...) assicurandosi che alla voce <em>Ordinamento categoria</em> (nella sezione <em>Dettagli</em>) sia selezionata la categoria <em>Saldi</em> (categoria padre).</p>
<p> </p>
<h2>Associazione dei prodotti alle categorie</h2>
<p>VirtueMart permette di selezionare una serie di prodotti e di associare a questi un gruppo di categorie, perdendo però le associazioni già presenti sui prodotti selezionati. Per poter quindi aggiungere i prodotti alle categoria dei saldi occorre procedere per gruppi di prodotti che fanno parte delle stesse categorie, in modo da poterle riselezionare nella nuova selezione.</p>
<p>Di seguito un esempio per capire meglio:</p>
<p><strong>1.</strong> Andare in <em>VirtueMart</em> &gt; <em>Prodotti</em> e selezionare una categoria dove sappiamo che ci sono prodotti da mettere in saldo dai filtri presenti in alto (per esempio <em>Guanti</em>). Selezionare con le checkbox tutti i prodotti che dovranno fare parte di una categoria di saldo (per esempio <em>Saldi 30%</em>) e confermare col pulsante <em>Associazione di massa della categoria</em> presente in alto.</p>
<p><strong>2.</strong> Si aprirà la lista delle categorie a cui vogliamo associare i prodotti. Per avere una visione globale di tutte le categorie agire sulla paginazione a fondo pagina selezionando il massimo disponibile (400) alla voce <em>Visualizza n</em>. Selezionare quindi, sempre per mezzo della checkbox sulla sinistra, la categoria <em>Guanti</em> (categori attuale da mantenere) e la categoria <em>Saldi 30%</em> (categoria da aggiungere).</p>
<p><strong>3.</strong> Confermare con il pulsante <em>Esegiure l&#39;associazione di massa della categoria</em> presente in alto. Rieseguire l&#39;operazione partendo dal punto 1 fino ad esaurire le categorie.</p>
<p> </p>
<p><strong>ATTENZIONE</strong>: al punto 1 potrebbe capitare di avere dei prodotti che fanno parte di più categorie. In questo caso assicurarsi di selezionare solo prodotti con lo stesso set di categorie e di riselezionarle al punto 2. Per esempio nella categoria <em>Guanti</em> abbiamo i prodotti <em>ODLO SOTTOGUANTI WARM KID</em> e <em>VAUDE KID SNOW CUP MITTEN</em> che appartengono alle categorie <em>Guanti</em> e <em>Bambini - Kids</em>. In questo caso se dovessero essere selezionati per applicare uno sconto al punto 2 andrebbero selezionati i gruppi <em>Guanti</em>, <em>Bambini - Kids</em> e <em>Saldi 30%</em>. Non sarà invece possibile effettuare un&#39;associazione di massa selezionando per esempio <em>ODLO SOTTOGUANTI WARM KID</em> e <em>OUTDOOR DESIGN DIABLO GLOVE</em> perchè fanno parte di categorie diverse, in quanto il secondo non fa parte della categoria <em>Bambini - Kids</em>.</p>
<p> </p>
<h2>Creazione delle regole di calcolo</h2>
<p>Andare in <em>VirtueMart</em> &gt; <em>Tasse e regole di calcolo</em> e creare le regole in base alle categorie create. Per esempio per <em>Saldi 30%</em> cliccare su <em>Nuovo</em>, inserire come nome <em>Saldi 30%</em>, selezionare l&#39;opzione <em>Pubblicato</em>, selezionare come <em>Tipo di calcolo</em> l&#39;opzione <em>Modificatore Prezzo Tasse Incluse</em>, selezionare come <em>Operazione matematica</em> l&#39;opzione <em>-%</em>, selezionare come <em>Categoria</em> il valore <em>Saldi 30%</em> e salvare con il pulsante in alto.</p>
<p>Ripetere l&#39;operazione per tutte le sottocategorie create per i saldi.</p>