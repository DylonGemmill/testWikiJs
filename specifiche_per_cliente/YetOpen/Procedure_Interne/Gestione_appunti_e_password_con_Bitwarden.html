<p>YetOpen ha una sottiscrizione su BitWarden per gestire in modo sicuro e cifrato le credenziali e le note dei clienti, da utilizzare al posto dei file degli appunti cifrati con GPG.</p>
<p>Ognuno deve registrarsi con il suo indirizzo email @yetopen.it e richiedere ad un amministratore l&#39;accesso all&#39;organizzazione YetOpen. Viene inviato un invito all&#39;indirizzo email, e dopo averlo accettato si dovrebbe vedere l&#39;organizzazione all&#39;interno del proprio account. Se così non fosse fare logout e login.</p>
<p>L&#39;organizzazione è strutturata in questo modo:</p>
<ul>
<li>ogni elemento deve essere  memorizzato <strong>nella collezione relativa al cliente</strong>. Se manca va richiesta la creazione ad un amministratore. Non usare le cartelle perché sono private dell&#39;account e non sono condivise con l&#39;organizzazione;</li>
<li>si possono memorizzare diversi tipi di elementi, quelli che ci interessano sono <em>Accesso</em> per memorizzare le password dei siti web e <em>Nota sicura</em> per memorizzare un testo generico.<br />Usiamo <strong>Accesso</strong> per memorizzare <strong>credenziali dei siti web</strong>, utilizzabili direttamente nel browser. Spesso insieme alle credenziali ci sono delle note aggiuntive, come l&#39;indirizzo email associato all&#39;account oppure note generiche. Per queste informazioni <span style="text-decoration: underline;">usare il campo note</span> all&#39;interno dell&#39;elemento.<br />Usiamo <strong>Nota sicura </strong>per tutto il resto, come ad esempio gli <strong>accessi ssh ad un server</strong>. C&#39;è un limite di 1000 caratteri per la nota.<br /><span style="text-decoration: underline;">Attenzione</span>: siccome l&#39;account è <em>personale</em> quando si crea un nuovo elemento è indispensabile <strong>selezionare</strong> <strong><em>YetOpen</em> come proprietario</strong>, e <strong><em>Supporto</em></strong><strong> come collezione</strong>. Gli elementi condivisi (YetOpen) sono visualizzati in modo diverso rispetto alle credenziali private: hanno l&#39;icona di condivisione da parte al titolo. Tutto il resto è privato dell&#39;utente;</li>
<li><strong>titolo elemento</strong>: mettere qualcosa di significativo, tipicamente quello che attualmente è nel blocco di intestazione del file. Se ci sono le stesse credenziali per ambienti di sviluppo e produzione mettere nel titolo DEV o PROD per identificare meglio.<br />Se un elemento è obsoleto e si vuole mantenere come storico aggiungere nel titolo <em>(OBSOLETO)</em>.</li>
</ul>
<p>Man mano che si usano delle credenziali è bene inserirle in BitWarden, tenendo presente le modalità sopra descritte. È importante inserire tutte le informazioni del <em>blocco</em> quando si portano su BW, in modo che nell&#39;esempio sopra se ho inserito le password di <em>acyba</em> anche le informazioni correlate siano inserite nelle note.</p>
<h2>Autenticazione a due fattori (2FA)</h2>
<p>Considerate le informazioni archiviate è <span style="text-decoration: underline;">essenziale</span> abilitare l&#39;autenticazione a due fattori sul proprio account BitWarden.</p>
<p>Prima di tutto scaricare l&#39;app <a href="https://authy.com/download/">Authy</a> su Android e/o desktop (serve un numero di cellulare per creare l&#39;account).</p>
<p>Una volta registrati ad Authy andare su BitWarden in <em>Il Mio Account &gt; Verifica in due passaggi &gt; Applicazione di Autenticazione</em>. Premere <em class="">Gestisci</em> e scansionare il codice per l&#39;app 2FA, confermare il codice visualizzato sull&#39;app e salvare.</p>
<p><strong>Attenzione</strong>: siccome l&#39;autenticazione 2FA rende inaccessibile l&#39;account in caso si perda l&#39;authenticator (Authy) è <strong>fondamentale</strong> salvare i codici di recupero in un file cifrato con GPG.</p>
<p> </p>
<p> </p>