<p>Il <em>file degli appunti </em>è un file criptato presente nella directory di ogni cliente con tutte le informazioni sulla rete, sui server, gli apparati, gli account personali e in generale tutto quello che, di riservato, riguarda quel cliente.</p>
<p>Oltre agli appunti del cliente c&#39;è un file degli appunti di YetOpen che si chiama <em>info_rete.txt.gpg</em>: in questo file devono essere memorizzate le credenziali dei siti di uso generico all&#39;interno dell&#39;ufficio.</p>
<h2>Cosa inserire negli appunti di un cliente</h2>
<p>Tutto ciò che è specifico del cliente, quindi:</p>
<ul>
<li>password di account o altri dati <em>delicati</em>: se ad esempio dobbiamo avere accesso al portale di supporto di un prodotto (zimbra), oppure un account per il ticketing di un fornitore, servizi di hosting...<br /><strong>Attenzione</strong>, perché soprattutto con il GDPR, <strong>è meglio non avere accesso a caselle di posta, carte di credito, servizi di pagamento</strong> e simili</li>
<li>password di computer, account locali alla rete, accessi database</li>
<li>chiavi API di servizi esterni (Google Maps, Google Analytics...)</li>
<li>server (fisici e virtuali)</li>
<li>indirizzi IP, privati e pubblici</li>
<li>chiavi di cifratura, informazioni di backup</li>
</ul>
<h2>Cosa memorizzare in info_rete</h2>
<p>Tutto ciò che è di pertinenza YetOpen e tendenzialmente è meglio non memorizzare <em>in chiaro</em>.</p>
<h2>Stile di inserimento</h2>
<p>Ogni server/servizio deve iniziare con un titolo racchiuso da asterischi. Il titolo deve rappresentare il nome del servizio oppure il nome del server oppure il prodotto...</p>
<p>Di seguito vanno messe le informazioni di dettaglio, come ad esempio url di accesso, password. In generale teniamo la sintassi<br /><em>campo:&lt;1 tab&gt;valore</em><br />Se ci sono più campi da inserire e di lunghezza diversa che andrebbero a disallineare i valori si possono aumentare i tab in modo da tenere tutti i valori incolonnati allo stesso livello.</p>
<p>Se il blocco è diventato obsoleto perché sostituito da altro oppure dismesso inserire sotto il titolo, separato da una riga vuota, il testo <em>+++ OBSOLETO +++</em>. Se necessario aggiungere una riga di spiegazioni e ripetere sotto lo stesso OBSOLETO sopra (come fosse un blocco a sé). <br />Spostare tutto il blocco obsoleto in fondo al file.</p>
<p>Alcuni esempi:</p>
<h3>Credenziali di accesso ad un sito</h3>
<pre class="language-markup"><code>**********
* Sito A *
**********
http://url_del_sito/
utente:    yetopen
password:  y3t0p3n</code></pre>
<p>Invece che fare una riga per utente e una per password siccome al 99% c&#39;è sempre una coppia di questo tipo si possono indicare come:</p>
<pre class="language-markup"><code>**********
* Sito A *
**********
http://url_del_sito/
&lt;1 tab&gt;yetopen:&lt;1 tab&gt;y3t0p3n
&lt;1 tab&gt;utenteb:&lt;1 tab&gt;passwordb</code></pre>
<p>In questo modo si possono indicare più credenziali in fila, indentando gli utenti di un <em>tab</em> così da far capire che sono relative al servizio sopra.</p>
<h3>Dispositivo hardware (NAS, server)</h3>
<p>Nel caso di dispositivi hardware è utile segnare anche marca, modello, numero di serie ed indirizzi mac, in caso sia necessario cercarli sulla rete (o sul DHCP) oppure registrarli per la garanzia.</p>
<p>Ad esempio per memorizzare una webcam:</p>
<pre class="language-markup"><code>**********************
* WebCam casa Pietro *
**********************
Avtech AVM2421AP/F28
S/N:&lt;2 tab&gt;      ABC123456
IP: &lt;2 tab&gt;      DHCP
Mac:&lt;2 tab&gt;      00:0a:f3:ss:bb:cc
Porta web:&lt;2 tab&gt;88

admin:&lt;2 tab&gt;    Passw0rd
</code></pre>
<p>Anche se sono abbastanza distinguibili vale la pena separare le proprietà dell&#39;apparato dagli utenti di accesso. In generale dove c&#39;è <em>admin</em> si presume che sia l&#39;utente di accesso.</p>
<p>Nel caso ci siano da segnare dei <em>sottoservizi</em> di un elemento, come un elenco, come fatto sopra si indenta di un tab. Nel caso di un modem con dei port forward:</p>
<pre class="language-markup"><code>*******************
* ADSL Casa Tizio *
*******************
Linea Vodafone

UPnP Disabilitato

Port Forward / NAT:
&lt;1 tab&gt;8080 -&gt; NAS
&lt;1 tab&gt;8888 -&gt; Webcam</code></pre>
<h3>Server con servizi</h3>
<p>Come indicato sopra in questo caso avremo diversi <em>sottoservizi</em> da indentare. È utile indicare, ad esempio per servizi come MySQL o LAM, l&#39;url diretto di accesso.<br />Per i server Linux è anche importante indicare il nome host di accesso per yossh.</p>
<pre class="language-markup"><code>********************
* Server GestYOcar *
********************
IPv4:&lt;1 tab&gt; 1.2.3.4
IPv6:&lt;1 tab&gt; 2a00:a:b:c::1/64
root:&lt;1 tab&gt; abcDEF123   (password originale DEFabc543)
yossh:&lt;1 tab&gt;nome_host_yossh

VNC console:&lt;1 tab&gt;4.3.2.1:63056 password Passw0rd

MySQL: https://host.name.it/__Yo_Adminer.php
&lt;1 tab&gt;root:&lt;3 tab&gt;    Passw0rd
&lt;1 tab&gt;backup-user:    Passw1rd
&lt;1 tab&gt;gestyocar:      Passw2rd

Backup con duply+duplicity su Amazon S3 (YetOpen) bucket yetopen-backup-esempio
Chiave di codifica duplicity: chiave-segreta=

Utenti applicativo GestYOcar: https://host.name.it/
&lt;1 tab&gt;yetopen:&lt;1 tab&gt;Passw4rd
</code></pre>
<p>In questo caso è un server virtuale su Contabo, quindi ha anche la console VNC di accesso in caso di ripristino.</p>
<p>In ogni caso <strong>separare i diversi servizi all&#39;interno dello stesso blocco</strong> (server, ad esempio)<strong> con una riga vuota prima e dopo</strong>.</p>
<p> </p>
<p> </p>