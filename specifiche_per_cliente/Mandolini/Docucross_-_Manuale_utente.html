<h1>Docucross</h1>
<p style="text-align: justify;">Docucross è la parte di gestionale web di Mandoliniauto che si occupa della gestione delle pratiche. Il programma è accessibile dalla pagina <a href="http://10.55.56.144/gestionale" target="_blank">http://10.55.56.144/gestionale</a>. Una volta loggati il sistema presenta l&#39;interfaccia senza nessuna pratica. E&#39; possibile caricare una pratica compilando la form apposita(1).</p>
<p><img src="https://mail.ufficyo.com/kb/images/mandolini-docucross-guida/01.png" alt="" width="723" height="385" /></p>
<p> </p>
<p class="western" align="JUSTIFY">L&#39;interfaccia si compone di 4 parti principali:</p>
<ul>
<li>
<p class="western" align="JUSTIFY"><strong>parte alta(A)</strong> – permette di caricare i documenti e mostra i dati principali relativi alla pratica.</p>
</li>
<li>
<p class="western" align="JUSTIFY"><strong>colonna di sinistra(B)</strong> – carica le anteprime dei documenti della pagina, utili anche per la navigazione. D&#39;ora in poi con il termine <em>documento</em> si intende una singola pagina. Con il termine <em>pratica</em>, invece, si intende la totalità dei documenti di una pratica.</p>
</li>
<li>
<p class="western" align="JUSTIFY"><strong>parte centrale(C)</strong> – dedicata alla visualizzazione del solo documento selezionato</p>
</li>
<li><strong>colonna di destra(D)</strong> – presenta i pulsanti che permettono di modificare i documenti mediante determinate azioni</li>
</ul>
<p><img src="https://mail.ufficyo.com/kb/images/mandolini-docucross-guida/02.png" alt="" width="741" height="491" /></p>
<p> </p>
<h2>Navigazione</h2>
<p class="western">Lo strumento base di navigazione è costituito dalle frecce presenti nel menu a destra(2), che permettono di passare al documento precedente/successivo con un semplice click.</p>
<p class="western"><img src="https://mail.ufficyo.com/kb/images/mandolini-docucross-guida/03.png" alt="" width="258" height="273" /></p>
<p class="western"> </p>
<p class="western">Nella parte sinistra troviamo le miniature dei vari documenti, il bordo nero(3) serve ad identificare la miniatura selezionata, e quindi visibile nella parte principale della pagina. Cliccando quindi su una miniatura, essa acquisterà la bordatura nera e verrà caricato al centro il documento corrispondente per la visualizzazione.</p>
<p class="western"><img src="https://mail.ufficyo.com/kb/images/mandolini-docucross-guida/04.png" alt="" width="786" height="510" /></p>
<p class="western"> </p>
<p class="western">Le miniature con sfondo grigio(4) identificano un gruppo di documenti. Selezionando un gruppo viene visualizzata il primo documento dello stesso. Per navigare tra i documenti del gruppo, utilizzare le frecce relative al gruppo stesso(5).</p>
<p class="western"><img src="https://mail.ufficyo.com/kb/images/mandolini-docucross-guida/05.png" alt="" width="723" height="488" /></p>
<p class="western"> </p>
<p class="western">Nella visualizzazione principale sono presenti due frecce verdi nell&#39;angolo in alto a destra dei documenti. Queste freccie servono per ordinare le varie pagine. La freccia di sinistra sposta il documento indietro di una posizione, quella a destra sposta il documento avanti di una posizione. Se il documento non fa parte di un gruppo, viene ricaricata anche la colonna delle anteprime ed il documento si vedrà spostato in alto o in basso di una posizione.</p>
<p class="western"><img src="https://mail.ufficyo.com/kb/images/mandolini-docucross-guida/17.png" alt="" width="739" height="331" /></p>
<p class="western"> </p>
<h2 class="western">Azioni</h2>
<p>Dal menu presente sulla destra è possibile eseguire diverse azioni:</p>
<ul>
<li>caricare un PDF</li>
<li>scaricare un PDF</li>
<li>inviare la pratica via email</li>
<li>cancellare dei documenti</li>
<li>raggruppare dei documenti</li>
<li>eseguire uno scambio pratica</li>
</ul>
<h3>Caricare un PDF</h3>
<p style="text-align: justify;">Ogni utente ha un profilo salvato negli scanner di rete, da utilizzare per salvare i file scansionati. Il percorso è raggiungibile da \\10.55.56.144\scansioni, dove è presente una cartella per ogni utente (il nome della cartella è il nome dell&#39;utente). Per mezzo del pulsante di caricamento PDF(5) viene mostrato l&#39;elenco dei file PDF contenuti nella cartella dell&#39;utente. E&#39; possibile selezionare i file che ci interessa importare (uno o più), e specificare se i documenti di tali file vadano raggruppati o meno per mezzo dell&#39;opzione apposita(6).</p>
<p><img src="https://mail.ufficyo.com/kb/images/mandolini-docucross-guida/06.png" alt="" width="221" height="220" /></p>
<p style="text-align: -webkit-auto;"> </p>
<p style="text-align: -webkit-auto;"><img src="https://mail.ufficyo.com/kb/images/mandolini-docucross-guida/07.png" alt="" width="383" height="254" /></p>
<p style="text-align: justify;"> </p>
<p style="text-align: justify;">Il programma ci propone quindi un&#39;anteprima della prima pagina(7) prima di confermare in via definitiva l&#39;importazione(8).</p>
<p><img src="https://mail.ufficyo.com/kb/images/mandolini-docucross-guida/08.png" alt="" width="384" height="464" /></p>
<p> </p>
<h3 style="text-align: justify;">Scaricare un PDF</h3>
<p style="text-align: justify;">Per mezzo del pulsante relativo(9), è possibile scaricare un pdf contenente tutti i documenti selezionati. In caso di nessun documento selezionato, il programma includerà nel PDF i documenti che si stanno visualizzando (pagina singola, oppure un intero gruppo nel caso di visualizzazione dello stesso).</p>
<p><img src="https://mail.ufficyo.com/kb/images/mandolini-docucross-guida/09.png" alt="" width="221" height="220" /></p>
<p> </p>
<h3 style="text-align: justify;">Inviare la pratica via email</h3>
<p style="text-align: justify;">Per mezzo dell&#39;apposito pulsante(10), verrà mostrata una casella di testo in cui inserire l&#39;indirizzo email del destinatario. Il programma provvederà a creare un PDF con i documenti selezionati e ad inviarlo via email all&#39;indirizzo specificato. Se nessuna pagina viene selezionata, il PDF conterrà i documenti in visualizzazione (singola pagina o gruppo che sia).</p>
<p><img src="https://mail.ufficyo.com/kb/images/mandolini-docucross-guida/10.png" alt="" width="221" height="220" /></p>
<p> </p>
<h3 style="text-align: justify;">Cancellare dei documenti</h3>
<p style="text-align: justify;">Per mezzo del pulsante con il cestino(11), vengono cancellati i documenti attualmente selezionati. Se nessun documento è stato selezionato, viene cancellato il documento o il gruppo che si sta visualizzando. Un documento cancellato viene solo contrassegnato come tale e relegato ad un&#39;altra parte di visualizzazione, ma non viene eliminato fisicamente. Il documento può essere ritrovato nella sezione delle anteprime riguardante per l&#39;appunto il cestino.</p>
<p><img src="https://mail.ufficyo.com/kb/images/mandolini-docucross-guida/11.png" alt="" width="148" height="146" /></p>
<p> </p>
<h3 style="text-align: justify;">Recuperare un documento cancellato</h3>
<p>Con il pulsante posto sotto al cestino (freccia gialla che indica "recupero") è possibile recuperare un documento dal cestino. Per prima cosa occorre selezionare dal cestino la pagina che si intende recuperare. Una volta caricata in visualizzazione, premendo il pulsante, la pagina verrà recuperata e l&#39;anteprima della stessa comparirà tra le anteprime dei documenti della pratica.</p>
<p><img src="https://mail.ufficyo.com/kb/images/mandolini-docucross-guida/16.png" alt="" width="208" height="196" /></p>
<p> </p>
<h3>Raggruppare dei documenti</h3>
<p>Per mezzo del pulsante di raggruppamento(12), vengono raggruppate le pagine selezionate. Se la selezione riguarda diverse pagine ed un gruppo, le pagine singole vengono aggiunte al gruppo selezionato.</p>
<p><img src="https://mail.ufficyo.com/kb/images/mandolini-docucross-guida/12.png" alt="" width="217" height="184" /></p>
<p> </p>
<h3 style="text-align: justify;">Eseguire uno scambio pratica</h3>
<p>Dopo aver selezionato il pulsante(13), compare una finestra per l&#39;inserimento del numero pratica(14) con il quale effettuare lo scambio. Il programma si occupa di verificare che tale pratica esista a sistema, ed in caso di risposta affermativa, esegue lo scambio.</p>
<p><img src="https://mail.ufficyo.com/kb/images/mandolini-docucross-guida/13.png" alt="" width="191" height="161" /></p>
<p> </p>
<h2><img src="https://mail.ufficyo.com/kb/images/mandolini-docucross-guida/14.png" alt="" width="511" height="156" /><br />Log delle operazioni</h2>
<p>Il programma registra data, ora e utente per ognuna di queste operazioni:</p>
<ul>
<li>
<p class="western" align="JUSTIFY">creazione di una nuova pratica (si consulta la pratica per la prima volta)</p>
</li>
<li>
<p class="western" align="JUSTIFY">aggiunta di un documento</p>
</li>
<li>
<p class="western" align="JUSTIFY">cancellazione di un documento</p>
</li>
<li>
<p class="western" align="JUSTIFY">scaricamento del PDF di una pratica</p>
</li>
<li>
<p class="western" align="JUSTIFY">invio del PDF di una pratica per email</p>
</li>
</ul>
<p class="western" align="JUSTIFY">In fondo alla pratica è presente una zona per la visualizzazione di questi questi eventi. Solo gli utenti con i <span>permessi</span> opportuni  possono vedere l&#39;elenco degli eventi della pratica.</p>
<p><strong><img src="https://mail.ufficyo.com/kb/images/mandolini-docucross-guida/15.png" alt="" width="771" height="527" /><br /></strong></p>