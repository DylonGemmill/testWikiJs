<p style="text-align: justify;">In Feng Office è possibile utilizzare dei modelli in modo da velocizzare la creazione di eventuali progetti che prevedono sempre le stesse attività. Ad un modello è possibile associare traguardi ed attività, ma non altri progetti. La creazione di un modello non è molto intuitiva, in quanto non è possibile creare gli elementi ex novo, ma occorre utilizzare elementi già creati in precedenza, e specificare quali parametri vanno modificati durante la creazione di una nuova istanza.</p>
<p style="text-align: justify;">I modelli vengono gestiti solo dagli amministratori dal pannello che si trova in <em>Amministrazione (1)</em> &gt; <em>Modelli (2)</em>.</p>
<p><img style="display: block; margin-left: auto; margin-right: auto;" src="https://mail.ufficyo.com/kb/images/feng_modelli/01.png" alt="" width="714" height="529" /></p>
<p style="text-align: justify;">L&#39;interfaccia di creazione/modifica presenta due parti principali, quella dei <em>Parametri</em> (1) e quella degli <em>Oggetti</em> (2). I parametri sono quei dati che vengono richiesti nel momento in cui si crea una nuova istanza del modello. Gli oggetti sono gli oggetti che verranno creati con l&#39;istanza. Per ogni oggetto possono poi essere modificati diversi valori, attribuendo valori fissi oppure i valori inseriti come parametri. Nell&#39;esempio vengono inizialmente richiesti un <em>Argomento</em> (campo di testo) ed un <em>Responsabile</em> (campo utente, permette di scegliere tra gli utenti presenti a sistema). Una volta confermati il sistema si occupa di creare una copia dell&#39;attività <em>Attività di test</em> assegnandole come <em>Titolo </em>il parametro <em>Argomento</em>, come <em>Data di partenza </em>il dato fisso <em>01/05/2013</em> e come <em>Assegnatario</em> l&#39;utente selezionato con il parametro <em>Responsabile</em>.</p>
<p><img style="display: block; margin-left: auto; margin-right: auto;" src="https://mail.ufficyo.com/kb/images/feng_modelli/02.png" alt="" width="781" height="555" /></p>
<p style="text-align: justify;">Per creare un&#39;istanza sulla base di un modello basta andare nella gestione delle <em>Attività</em> selezionando il <em>Progetto</em> desiderato, quindi selezionare <em>Nuovo</em> &gt; <em>Tutto</em> &gt; <em>Mio Template</em>.</p>
<p><img style="display: block; margin-left: auto; margin-right: auto;" src="https://mail.ufficyo.com/kb/images/feng_modelli/03.png" alt="" width="315" height="201" /></p>
<p style="text-align: justify;">Il programma richiede i parametri necessari, e poi crea i vari oggetti come da impostazioni.</p>
<p><img style="display: block; margin-left: auto; margin-right: auto;" src="https://mail.ufficyo.com/kb/images/feng_modelli/04.png" alt="" width="388" height="241" /></p>